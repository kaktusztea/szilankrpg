## Tulajdonságpontok elköltése

A karakteralkotás kezdetén minden Tulajdonságod értéke `-5`. Első lépésben ossz el `64` pontot a nyolc Tulajdonságod között az alábbi táblázat szerint.

```

Tulajdonság  |  Költség
    -5             -
    -4             1
    -3             2
    -2             3
    -1             4
     0             5
     1             6
     2             8
     3            11
     4            15
     5            20
     6*           26
     7*           33


64 pont elkölthető
   +1 pont / 2 TSz
```


```
* Csak faji módosítóval, vagy mágiával
```

### Pont bónusz Tapasztalati szintek után

`Minden második` karakterszinten kapsz `+1` bónusz pontot, melyet szintén a fenti táblázat alapján fordíthatsz Tulajdonságaid növelésére.

Figyelem! Nem egy Tulajdonság értékét növelheted egyel, hanem ennyi pontot kapsz, amelyből kigazdálkodhatsz egy Tulajdonság növelést. Az így kapott bónusz pontokat „tartalékolhatod” is.

Például egy `+3`-ról `+4`-re való növelés költsége `4 pont`, amely bónuszra `8` Tapasztalati szint fejlődés során tehetsz szert.

---
### Értékek magyarázata

A Tulajdonságok értéke alapesetben `-5` és `+5` között mozoghat. A `-5` értelemszerűen a leggyengébb, súlyosan fogyatékos karakterek sajátja, míg a `+5`-ös értékkel bírók a legendák héroszai, irigyelt, rosszabb esetben gyűlölt nagyságok.

A fenti határokon a [Faj Hátterek jellemzői](021_faj_hatterek.md), illetve esetleges mágikus hatások változtathatnak, de ökölszabály, hogy **elfszabásúak** egyik tulajdonsága sem nőhet `+7` fölé semmilyen körülmények között.

---
## Kinézet, érzelmi jellemzők

A kinézetre és érzelmi „felépítésre" vonatkozó jellemzőket a játékosra bízzuk, nem rendelünk hozzá további értékeket - dolgozza ki ő karakteralkotáskor, a KM-el egyeztetve és használja ehhez bátran a [Leíró Háttereket](022_leiro_hatterek.md).

Hisszük, hogy nem kell minden jellemzőt számszerűsíteni és a fentiek részben szabadon meghatározható jellemzők, így főleg a játékos beleélőképességén múlik, hogy milyen hatással vannak más karakterekre.
