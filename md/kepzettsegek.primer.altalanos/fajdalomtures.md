## 🔵 Fájdalomtűrés

Ez egy [Primer képzettség](../010_09_primer_szekunder_ismeretek.md). Próba dobható.

Legyőzni a fájdalmat, legyőzni önmagunkat. Ez a képzettség nem véletlenül kapcsolódik szorosan a harchoz, hiszen az a harcos, aki nem képes legyűrni sebei fájdalmát, hamar elhullik. 

A harc során elszenvedett sebek okozta fájdalmak elviselése - gyorsítási okokból - statikus módon került beszámításra. Részleteket lásd a Harcrendszer [Sebesülés](../061_03_sebesules.md#f%C3%A1jdalomt%C5%B1r%C3%A9s-harc-k%C3%B6zben) fejezetében.

Ezt a képzettségedet használod váratlan fájdalmak kiállásakor, illetve kínzás elviselésénél is.

### Domináns Tulajdonságok

- Önuralom

### Kapcsolódik

- [Harci láz](../fortelyok.harci/harci_laz.md) fortély
- [Kínokozás](../fortelyok.harci/kinokozas.md) fortély
- [Fakír](../fortelyok.altalanos/fakir.md) fortély

### Bónusz: Fakír

Lásd a [Fakír](../fortelyok.altalanos/fakir.md) fortély leírását!

<br />

### Biztos tudás, követelmények 📖

---
#### Mester (9) 📖

🔒 Követelmény: Önuralom: `1`

🌟 Hatás: Fájdalmait képes „kívülre helyezni”, a test és a tudat közé éket verve átmenetileg. Harcban nem alkalmazható.

---
#### Nagymester (12) 📖

🔒 Követelmény:  Önuralom: `2`

🌟 Hatás: A testi szenvedés nem látszik meg az arcán – kínzás vagy harci sérülés alatt sem mutatja meg a gyengeséget. Testi fájdalom tünetei nem látszanak meg: nincs apró remegés, zihálás, szapora szívverés. Tartós fájdalom alatt is képes figyelni, beszélni, tárgyalni.

---
#### Élő legenda (15) 📖

🔒 Követelmény:  Önuralom: `3`

🌟 Hatás: Fájdalmát akarata szerint választja meg – ha kell, teljesen letiltja, mintha nem is érezné.

<br />

---
### Próbák 🎲 

#### Könnyű (6) 🎲 

Körmöst kibírni.

#### Átlagos (9) 🎲 

A forró víz ráloccsant a kezedre. Vajon megállod -e, hogy felkiálts?

#### Nehéz (12) 🎲 

Az `S4` egészségkategóriában jársz, egyszeri próbát dobsz ezzel a Nehézséggel. Bővebben lásd a [Sebesülés fejezetben](../061_03_sebesules.md#s4-kateg%C3%B3ri%C3%A1s-f%C3%A1jdalomt%C5%B1r%C3%A9s).

#### Nagyon nehéz (15) 🎲 

Súlyos sebet (minimum `6 ÉP`) kapsz, de nem kiáltasz fel.

#### Rendkívül nehéz (18) 🎲 

Hang nélkül kiállni, hogy csonkolnak. Nagyon súlyos sebet (minimum `9 ÉP`) kapsz, de nem kiáltasz fel.

#### Emberfeletti (21) 🎲 

Könnyeden kacagni, miközben karodat egy rozsdás, tompa fűrésszel vágják le.

<br />

### Dobás módosító körülmények

- Áfiumok, kábítószerek, fejbekólintás hatására:
  - [Eszmélet: Bódultság Státusz](../082_statuszok.md#%EF%B8%8F-eszm%C3%A9let-1-b%C3%B3dults%C3%A1g): `Előny+1` Fájdalomtűrés dobásra
  - [Eszmélet: Kábultság Státusz](../082_statuszok.md#%EF%B8%8F-eszm%C3%A9let-2-k%C3%A1bults%C3%A1g): `Előny+2` Fájdalomtűrés dobásra
- [Harci láz](../fortelyok.harci/harci_laz.md) (lásd a leírását!)
