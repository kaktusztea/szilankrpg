## 🔵 Hadászat

Ez egy [Primer képzettség](../010_09_primer_szekunder_ismeretek.md). Próba dobható, passzív tudásként is.

Reguláris haderővel kapcsolatos ismeretek. Stratégiai tervezés, logisztika, hadtáp, harci csoportok vezetése.

### Domináns Tulajdonságok

- Intelligencia
- Emlékezet

### Normál kiterjesztés

- [Logisztika](../fortelyok.szabad/logisztika.md): "A hadtápot szét tudjuk húzni még 5 mérfölddel, de kettővel növelnünk kell a szállító szekerek számát naponta."
- [Stratégia](../fortelyok.szabad/strategia.md): "A hegyláncot tartani tudjuk, ha a 4. hadtest egy hét múlva megérkezik a folyópartra."
- [Vezető: Alakzatparancsnok](../fortelyok.harci/vezeto_alakzatparancsnok.md): "Lándzsások vonalba, megakasztásra készülj!" ; "A szokásos füstbomba a hátsó kettőre, Foltos, te a fáról lőssz, Mocsok, tied a kocsis.""
- [Vezető: Fejvadász strategis](../fortelyok.harci/vezeto_fejvadasz_strategis.md): "Ketten a tetőre, magitor savfelhőt a teraszra. Mortel, indulj!"
- [Vezető: Íjászparancsnok](../fortelyok.harci/vezeto_ijaszparancsnok.md) "Fedezőtüzet a visszavonuló lovasság mögé!"
- [Vezető: Lovaskapitány](../fortelyok.harci/vezeto_lovaskapitany.md): "Első szakasz, kitérés a pikások előtt, második szakasz rögtön utána, ékben támadás!"
- [Vezető: Léglovaskapitány](../fortelyok.harci/vezeto_leglovaskapitany.md): "Maradjunk a felhők takarásában, a jelemre zuhanásba, cél a katapult."
- [Vezető: Testőrparancsnok](../fortelyok.harci/vezeto_testorparancsnok.md): "A kalmár kísérői nagyon bő ruhában vannak, belépéskor alapos motozás. Urunk a konyhán át távozzon, előtte, mögötte két ember."

### Erős kiterjesztés

- [Történelemismeret](../fortelyok.altalanos/tortenelemismeret.md):  Ismered a régi háborúk hadászati emlékeit. "A IX. Zászlóháború idején P.sz. 2885-ben Siren4rban felbukkant Nyolcadik Vörös lobogó hordozója, Unn4m4li4r vyvern-lovasai alkalmazták először az alacsonyan repülő, mélységi beszivárgás módszerét."

<br />

### Biztos tudás, követelmények 📖

#### Novícius (3) 📖

🔒 Követelmény: Intelligencia `+0`

🌟 Hatás: Sosem kevered össze a hadrend legalapvetőbb feladatait (pl. nem felejted, hogy íjász a lovasság mögött, nem fordítva).

---
#### Kismester (6) 📖

🔒 Követelmény: Intelligencia `+1`

🌟 Hatás: „Tapasztalt tiszt”. Harci helyzetben automatikusan felismered a nyilvánvaló stratégiai pontokat (híd, magaslat, szűk átjáró – ami mindig döntő lehet).

---
#### Mester (9) 📖

🔒 Követelmény: Intelligencia `+1`

🌟 Hatás: "Hadvezér". Saját seregedben mindig észreveszed, ki az, aki morálját veszti vagy ingadozik, még mielőtt szembetűnő lenne.

---
#### Nagymester (12) 📖

🔒 Követelmény:  Intelligencia `+2`

🌟 Hatás: „Stratégiai zseni”. Félmágikus érzékkel megérzi, melyik hadtest vagy alakulat rogyhat meg először nyomás alatt – és azt is, kik fogják tartani a pozíciót.

---
#### Élő legenda (15) 📖

🔒 Követelmény:  Intelligencia `+2`

🌟 Hatás: katonáid jelenlétedben soha nem esnek pánikba, még a legcudarabb körülmények között sem. Egy összképből (hadállások, erődítések, tábor) tudja, hogy „ez a hadjárat győzelem vagy vereség felé halad”. 

<br />

---
### Próbák 🎲

#### Könnyű (6) 🎲 

 - Felmérni, hány óra alatt érhet oda egy kisebb egység (pl. 20 lovas) a közeli faluba, ha az út ismert és járható.
- Kiszúrni egy rosszul felállított őrséget (pl. egy gyalogos, aki fedezet nélkül áll egy nyitott mező szélén).
- Egy napi menetoszlopból felismerni, mennyi szekér kell az élelmezéshez.

#### Átlagos (9) 🎲 

- Nyers ránézésre megbecsülni, mekkora veszteséggel törhet át a lándzsás alakzat egy zárt lovas ék ellen.
- Megmondani, egy híd védéséhez a jelenlegi erőkből hány ember szükséges.
- Egy kisebb manővert (pl. szárnytámadás vagy fedezőtűz) gyorsan lemodellezni, és felismerni, működőképes-e.
- Megmondani, hogy egy felállított tábor szerkezetében van‑e komoly gyenge pont (pl. rossz kerítés, túl széles bejárat).

#### Nehéz (12) 🎲 

- Egy nagyobb csata (pl. 1000+ fős ütközet) kimeneteléhez kulcsfontosságú tereptárgyakat, körülményeket felismerni első pillantásra.
- Kitalálni, hogy egy ellenséges támadás: **felderítés, elterelés vagy főcsapás**.
- A logisztikai lánc alapján észrevenni: az ellenség túl messze nyújtotta a hadtápját, ezért sebezhető.

#### Nagyon nehéz (15) 🎲 

- Hadnagyok, parancsnokok kvalitásait felismerni pusztán a mozdulataikból és szervezési ütemükből.
- Megérezni, hogy az ellenség „túl könnyen enged” → rejtett csapdát készít.
- Órák alatt átlátni egy **többfrontos hadjárat logisztikáját**, és előre megmondani, hogy két hét múlva hol fognak tartani.
- Széttöredezett információból (részseregek helyzete, szállítások, hírek) összerakni az ellenséges főhaditerv körvonalait.

#### Rendkívül nehéz (18) 🎲 

- Pusztán néhány zászlójel és porfelhő alapján felismerni egy hadtest valódi nagyságát és mozgásirányát.
- Több ezer fő csapatmozgásaiban **előre látni, hol omlik össze a front** – órákkal vagy napokkal az esemény előtt.
- A saját hadjáratban: kiszúrni, ha túlzottan „tökéletes” a helyzet, és az egész a vesztükre játszik.

#### Emberfeletti (21) 🎲 

- Egyetlen rövid jelentésből (pl. „két falu elhagyva, erdőben porfelhő”) **helyesen kitalálni az ellenség főhaditervét**.
- Ránézésre tudni, hogy egy hadjárat **vesztésre vagy győzelemre van ítélve**, még a fő csapásmérés előtt.
- Az ellenség taktikáját napokkal korábban **átérezni**, szinte úgy, mintha a fejében járna.
- Saját csapatai számára a jelenlétével azonnali hadrendfegyelmet és morált biztosítani 
