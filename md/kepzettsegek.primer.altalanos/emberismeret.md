## 🔵 Emberismeret

Ez egy [Primer képzettség](../017_primer_szekunder_ismeretek.md). Próba, ellenpróba dobható.

### Domináns Tulajdonságok

Érzékenység, Intelligencia

### Kapcsolódik

- [Hidegvér](../fortelyok.altalanos/hidegver.md) fortély
- [Tiszta fej](../fortelyok.altalanos/tiszta_fej.md) fortély
- [Befolyásolás](befolyasolas.md) képzettség
- [Etikett](../kepzettsegek.szekunder/etikett.md) képzettség

### Normál kiterjesztés

Az alábbi Fortélyok a képzettség `3.szintjének` elérésekor vehetőek csak fel!
- [Alkudozás](../fortelyok.szabad/alkudozas.md): "Sajnálom uram, de ez **valódi** pamut, az árért, amit kínál, egy vak koldus sem adná oda."
- [Csábítás](../fortelyok.szabad/csabitas.md): Kiszúrod, hogy az ellenkező nem közeledése nem épp ártatlan, rejtett szándékot sejtesz.
- [Hazudozás](../fortelyok.szabad/hazudozas.md): "Ugyan kérem, nem ma jöttem le a falvédőről."
- [Kihallgatás](../fortelyok.szabad/kihallgatas.md): "Kopjon le. Ilyen ócska trükköknek nem dőlök be."
- [Megfélemlítés](../fortelyok.szabad/megfelemlites.md): "Hiába lóbálja a kardját uram, fehér kendő nélkül nem engedhetem be."
- [Szónoklás](../fortelyok.szabad/szonoklas.md): "Még egy szélhámos... Azt a csűrt, amivel a tömegnek henceg, nem ő építtette, hanem még az öreg Szakáll kamarás uram."

### Szituációk

- [Befolyásolás módszerei (Befolyásolás vs. Emberismeret)](../szituaciok/befolyasolas_modszerei.md)

**Leírás**: Más emberek viselkedésének, hangulatának feltérképezését, belső motivációinak kiismerését célzó „tudomány". Ennek az ismeretnek az elsajátítását leginkább a nagybetűs ÉLET egyengeti. Sok-sok beszélgetés, néha keserű tapasztalat.

A képzettség annyiban speciális, hogy a (harcmodorokhoz hasonlóan) a `3.szint` adja az „alapszintet", azaz egy felnőtt átlagember ekkora emberismerettel rendelkezik. Az ez alatti értékkel rendelkezők köznyelven a „szerencsétlen balek" és a „palimadár" kategóriába tartoznak..

Az egyes, speciális szituációkban a fenti Fortélyok adhatnak segítséget (Csábítás, stb).

<br />

### Biztos tudás, követelmények 📖

#### Novícius (3) 📖

🔒 Követelmény: Érzékenység: `-1`

🌟 Hatás: Észreveszi a feltűnő érzelmi állapotokat. **Példa**: átlagember.

---
#### Kismester (6) 📖

🔒 Követelmény: Érzékenység: `+0`

🌟 Hatás: Alapvető személyiségvonások felismerése. **Példa**: Sokat megélt öregember, falu bölcse. Ránézésre képes vagy megkülönböztetni, hogy egy személy vezető típus, vagy inkább követő. Kivéve ha szándékosan titkolja, vagy szerepet játszik. Meg tudod ítélni, mennyire figyelnek rád ténylegesen - csak udvariasan bólogatnak, vagy valóban érdekli őket a mondandód.

---
#### Mester (9) 📖

🔒 Követelmény: Érzékenység: `+1`

🌟 Hatás: Nyitott partner esetén annak mélyebb személyiségvonásait, lelki torzulásait felismeri. Mentális problémákat felismer, elkezdhet gyógyítani. **Példa**: Vallatótiszt, szélhámos. Ha belépsz egy társaságba, érzed, hogy ki a „hangadó”, kinek a véleményét kell elsősorban befolyásolnod. Ha belépsz egy közösségi térbe, megérzed az alaphangulatot.

---
#### Nagymester (12) 📖

🔒 Követelmény:
- Érzékenység: `+2`
- Intelligencia: `+1`

🌟 Hatás: Nagyobb mágikus beavatkozást felfedezni egy jelentős személyiségváltozás mögött. **Példa**: Főpap, inkvizítor, híres színész. Minden beszélgetésben automatikusan megérzed, ki a leginkább megingatható fél. Nem azt, hogy hogyan, hanem kit lehet legkönnyebben befolyásolni. Ha belépsz akár egy üres helyre is, megérzed az erős, leplezetlen asztrális lenyomatokat.

---
#### Élő legenda (15) 📖

🔒 Követelmény:
- Érzékenység: `+3`
- Intelligencia: `+2`

🌟 Hatás:
- Mágikus beavatkozást felfedezni egy átlagos személyiségváltozás mögött
- **Példa**: asztrálmágus
- Speciális: Szemed kinyílt az Asztrálsíkra is, képes vagy ott is érzékelni. ⭕TODO: Asztrálszem⭕

<br />

---
### Ellenpróbák

A **Emberismeret** mindig a **[Befolyásolás](befolyasolas.md)** képzettséggel áll ellenpróbás szituációban - a szituációtól függő módosítókkal. A leggyakoribb az alábbi próba-szituáció:

```
Befolyásolás + Intelligencia
            vs
Emberismeret + Érzékenység
```

Bővebben lásd: [Szituációk: Befolyásolás vs Emberismeret](../szituaciok/befolyasolas_modszerei.md) fejezet.

<br />

---
### Aktív próbák 🎲

Ilyenkor az Emberismeret egyfajta „radarként” működik, megpróbál a különböző jelek alapján következtetésekre jutni. Ez lehet tudatos, vagy tudatlan vizsgálódás, lényeg, hogy nem az alkalmazót, vagy személyiségét éri külső behatás más által (lásd Passzív próbáknál), hanem ő érzékel bizonyos jeleket.

🔆 **Speciális**: a nehézséghez hozzáadódik (negatívnál levonódik) a célszemély `Önuralom` tulajdonsága!

🔆 **Alapeset**: egy perc beszélgetés

#### Könnyű (6) 🎲 

Leplezetlen félelmet észrevenni.

#### Átlagos (9) 🎲 

Alapvető személyiségvonásokat felismerni.

#### Nehéz (12) 🎲 

Többszörös személyiség betegséget egy rövid beszélgetés után beazonosítani. Hiszti előszelét megérezni 🙂

#### Nagyon nehéz (15) 🎲 

Megállapítani, hogy egy jelentős személyiségváltozás hátterében nagyszabású mágikus beavatkozás áll.

#### Rendkívül nehéz (18) 🎲 

Megállapítani, hogy egy személyiségváltozás hátterében kisebb mágikus beavatkozás áll.

#### Emberfeletti (21) 🎲 

- Ráérezni, hogy a másik fél személyisége valószínűleg túlvilági lény befolyása alatt áll.  
- „Magzat megrontása” vulgármágikus varázslatot felismerni.

<br />

---
### Célszám módosító körülmények

- Rövidebb a kontaktus ideje és/vagy kevésbé mély az alapesetnél: `[-1; -3]`
- Hosszabb a kontaktus ideje és/vagy elmélyültebb az alapesetnél: `[+1; +3]`
- Más fajú a célszemély: `[-2;-4]`
- Asztrál szem hatása: ⭕TODO⭕
