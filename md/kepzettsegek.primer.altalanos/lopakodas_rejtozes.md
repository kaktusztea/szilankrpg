## 🔵 Lopakodás/rejtőzés

Ez egy [Primer képzettség](../010_09_primer_szekunder_ismeretek.md).

Takarásban, zajkeltés nélkül odaosonni helyekre, átsiklani őrök között, áldozat háta mögé sunnyogni, beolvadni a környezetbe, elbújni az üldözők elől.

### Domináns Tulajdonságok

Ügyesség, Önuralom

### Kapcsolódik

- [Suhanó árnyék](../fortelyok.altalanos/suhano_arnyek.md) fortély
- [Vezető: Fejvadász strategis](../fortelyok.harci/vezeto_fejvadasz_strategis.md) fortély: csoportos alakulatban lopakodás esetén bónuszt ad.

### Normál kiterjesztés

- [Tájtípus: erdős](../fortelyok.szabad/tajtipus_erdos.md): Erdős környezetben lopakodni. "Vigyázz, az avar kiszáradt, zörögne, ha rálépsz."
- [Tájtípus: sivatagi](../fortelyok.szabad/tajtipus_sivatagi.md): Homokos, köves sivatagi lankákon hangtalanul haladni.
- [Tájtípus: dzsungel](../fortelyok.szabad/tajtipus_dzsungel.md): Dzsungel környezetben settenkedni. "A vörös pille alatt ne haladj el, rikoltani fog!"
- [Tájtípus: magaslati](../fortelyok.szabad/tajtipus_magaslati.md): Havas, hegyi, magaslati környezetben beolvadni. "Hó a szájba, ne látszódjon a lehelleted!"

### Szituációk

- [Lopakodás/rejtőzés és észlelése](../szituaciok/lopakodas_rejtozes_es_eszlelese.md)

<br />

### Biztos tudás, követelmények 📖

#### Novícius (3) 📖

🔒 Követelmény: Önuralom: `+0`

🌟 Hatás:
- Ösztönösen össze tudod húzni magad: ha van legalább valami takarás (láda, kő, sarok), mindig jól húzódsz meg mögötte.
- Mindig ösztönösen kerülöd a legzajosabb talajt (deszkarepedés, száraz levelek) – sosem lépsz direkt rá.

---
#### Kismester (6) 📖

🔒 Követelmény: Önuralom: `+0`

🌟 Hatás:
- Tudod, hogyan kell mozdulatlan testtel beleolvadni a környezetbe: ha nem mozogsz, sokkal nehezebb kiszúrni téged.
- Ha több rejtekhely közül választhatsz, mindig ösztönösen a jobbat választod, nem a kevésbé védettet.

---
#### Mester (9) 📖

🔒 Követelmény: Önuralom: `+1`

🌟 Hatás:
- Érzéked van a környezetre: érzed, melyik fedezék lesz valóban biztonságos, és melyik árulkodó.
- Amikor mozdulatlanul lapulsz, a figyelők szeme gyakran átcsúszik rajtad – mintha észrevétlenebb lennél, mint mások.

---
#### Nagymester (12) 📖

🔒 Követelmény:  Önuralom: `+2`

🌟 Hatás: Félmágikus hatás: porban, hóban nem látszik a lábnyomod, vízben nem keltesz hullámot, a száraz levél nem zörög..

---
#### Élő legenda (15) 📖

🔒 Követelmény:  Önuralom: `+2`

🌟 Hatás: Félmágikus hatás: emberméretnél kisebb tárgyak mögött (sötét sarok, függöny, váza) is el tudsz bújni.

<br />

### Próbák 🎲

Ennek a képzettségnek a próbadobásai jellemzően ellepróbák az [Észlelés](eszleles.md) képzettséggel. Bővebben lásd a [Lopakodás/rejtőzés és észlelése](../szituaciok/lopakodas_rejtozes_es_eszlelese.md) szituációt.

Nem ellenpróbás szituációban tapasztalati ismeretekre támaszkodik az alkalmazó:

#### Könnyű (6) 🎲 

Csendesen belépni egy nyitott ajtón.

#### Átlagos (9) 🎲 

Piacon gyorsan kiszúrni a jó rejtekhelyet.

#### Nehéz (12) 🎲 

Egy kihalt köztéren jó rejtekhelyet találni.

#### Nagyon nehéz (15) 🎲 

Teljesen hangtalanul érkezni esésből.

#### Rendkívül nehéz (18) 🎲 

Megérezni, melyik rejtekhely mögött van az ellenség.

#### Emberfeletti (21) 🎲 

Nyílt téren kaméleonként beleolvadni a mintázatba.

<br />

---
### ⚜️ Alapeset Lopakodás/rejtőzés vs. Észlelés ellenpróbához

- Nem zajos ruha
- Gyenge alapzaj, például tücsök ciripelés, fáklya ropogás, erdő hangjai; város halk moraja, szomszédok neszezése
- Átlagos nappali fény
- Mozgás: a lopakodó az észlelő látásának perifériáján halad
- Távolság: `10-15` méter

### ⚜️ Vakharc dobás módosító (áldozat)

Lásd [Vakharc fortély- Bónusz: harci ösztön](../fortelyok.harci/vakharc.md#b%C3%B3nusz-harci-%C3%B6szt%C3%B6n)

### ⚜️ Láthatóság célszám módosító (lopakodó)

```
+6 Világosban, éles kontúrral válsz el a háttértől
+3: Világosban, háttértől elütő ruházatban
+0: Átlagos nappali fény, ruhád nem üt el a háttértől
-3: Szürkület, félhomány
-6: Vaksötét. Szabad szemmel csak
    Infra- vagy Ultralátással vagy észlelhető
-6: a lopakodó Láthatatlan
```

Kapcsolódik: [Láthatatlan](../065_01_harci_helyzetek.md#l%C3%A1thatatlanul)

### ⚜️ Látótér célszám módosító (lopakodó)

```
+6: lopakodó direkt a látótérben
+0: lopakodó az észlelő látásának perifériáján halad
-6: lopakodó az észlelő látókörén kívül halad
```

### ⚜️ Mozgás célszám módosító (lopakodó)

```
+6: gyors haladás
```
 
 [Suhanó árnyék](../fortelyok.altalanos/suhano_arnyek.md) fortély semmissé teszi.
 
### ⚜️ Felszerelés célszám módosító (lopakodó)

```
+0: csendes ruha
+3: nyikorgós ruha
+6: csörgő ruha, fémpáncél
```

### ⚜️ Környezeti zajok célszám módosító (lopakodó)

```
+3: süket csend
+0: gyenge alapzaj
-3: közepesen zajos környezet (nyugisabb piac)
-3: hallással észlelhetetlen: hangzavar (üvöltő dervisek, kofák)
```

### ⚜️ Környezet, rejtekhely célszám módosító (lopakodó)

```
+6: nyílt tér fedezék nélkül
+0: pár tucat ember a piacon, néhány jól használható rejtekhely, fedezék
-6: zsúfolt piac, rengeteg pult, beugró, alkóv
```

### ⚜️ Távolság rejtekhely módosító, Harci szituáció megteremtése (lopakodó)

```
+9: Testközelbe kerülni; Észrevétlen támadás
+6: 1 - 5 méter; Meglepetésből támadás
+3: 6 - 9 méter
+0: 10 - 15 méter 🔆
-3: 16 - 20 méter
-6: 20 - 30 méter
```
