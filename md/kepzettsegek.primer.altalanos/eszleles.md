## 🔵 Észlelés

Ez egy [Primer képzettség](../017_primer_szekunder_ismeretek.md). Próba dobható.

**Kapcsolódó főfejezet**: [Érzékelés, észlelés](../szituaciok/erzekeles_eszleles_aktiv_passziv.md)

Az Észlelés valaminek az észrevételét takarja. Ez lehet egy villanó tőr, egy meglapuló merénylő a lombok közt, egy árulkodó súrlódó nesz. Fontos, hogy az Észlelés csak a momentum észrevételt jelenti, annak értelmezését nem! Az a játékos feladata, melyet esetleg megkönnyíthet például a [Nyomozás](nyomozas.md), vagy a [Természetjárás](../kepzettsegek.szekunder/termeszetjaras.md) képzettség.

<br />

### Domináns Tulajdonságok

- Érzékenység (fizikai érzékekre is ez használandó)
- Intelligencia

### Kapcsolódik

- [Éber alvó](../fortelyok.altalanos/eber_alvo.md) fortély
- [Infralátás](../fortelyok.erzekek/infralatas.md) fortély
- [Villámgyors keresés](../fortelyok.altalanos/villamgyors.kereses.md) fortély

### Normál kiterjesztés

- [Keresés](../fortelyok.altalanos/kereses.md): Nyomok észrevétele városi környezetben. "Az az asztal el lett mozdítva." / "Huzatos itt a fal mellett."

### Szituációk

- [Érzékelés, Aktív/Passzív Harci Észlelés](../szituaciok/erzekeles_eszleles_aktiv_passziv.md)
- [Lopakodás/rejtőzés és észlelése](../szituaciok/lopakodas_rejtozes_es_eszlelese.md)
- [Nyomok észrevétele, Nyomkövetés - városi környezetben](../szituaciok/nyomok_nyomkovetes_varos.md)

<br />

---
### Biztos tudás, követelmények 📖

#### Kismester (6) 📖

🔒 Követelmény: -

🌟 Hatás: -

<br />

---
#### Mester (9) 📖

🔒 Követelmény: Érzékenység: `+1`

🌟 Hatás: Tapasztalt fejvadász. Megérzed, ha valaki a közeledben leplezés nélkül, tartósan rád figyel - még ha nem is látod a személyt.

<br />

---
#### Nagymester (12) 📖

🔒 Követelmény:  Érzékenység: `+2`

🌟 Hatás: Elit, uralkodói testőr. Kiszagolod az erős mágia- vagy Aura jelenlétet: pontos értelmezéshez kell más képzettség, de érzed, hogy pozitív vagy fenyegető az energia.

<br />

---
#### Élő legenda (15) 📖

🔒 Követelmény:  Érzékenység: `+2`

🌟 Hatás: Harcművész nagymester, mágus.

Ha a környezetedben bármi torzul, „nem a természetes rend szerint van” - pl. láthatatlan lény jelenléte, szellem, titkos ajtó mögül áramló energia. Nem mindig tudod megmagyarázni, de biztosan érzed: „valami nincs rendben”.

Akkor is képes vagy veszélyt megérezni, ha nincs semmi hallható/érezhető jel – gyakorlatilag megelőző intuíciót jelent.

<br />

---
### Próbák 🎲 

#### Könnyű (6) 🎲 

- Észrevenni a sarok mögül kilépő, csattogó lovaskatonát.

#### Átlagos (9) 🎲 

- Erdőben sétálva észrevenni a fán rohangáló mókust.  
- Mozaikpadló mintázatában egy élesen elütő kockát kiszúrni.  
- Jól beépített, rejtett titkos fiókot megtalálni egy nagyobb méretű bútorban.

#### Nehéz (12) 🎲 

- Észrevenni egy majdnem zajtalanul fejedre zuhanó sziklát néma csendben.
- Kiszúrni a libbenő ruha alatt a tőrt.
- Jól álcázott rejtett ajtót megtalálni 5 perc alatt.

#### Nagyon nehéz (15) 🎲 

- Észrevenni egy fejedre zuhanó sziklát zajban.
- Átlagos minőségű ételmérget kiszúrni (szaglás/ízlelés)

#### Rendkívül nehéz (18) 🎲 

- Egy képteremben, világosban kiszúrni a festmény mögül apró lyukon leskelődő kémet.
- "Nem vagyok egyedül" érzése. Világosban és sötétben egyaránt ugyanaz a nehézség (**Érzékenység** (Intuíció)).

#### Emberfeletti (21) 🎲 

Az ilyen nehéz próbákat szinte mindig az **Érzékenység** (Intuíció) Tulajdonság segítségével dobjuk.
- Mágikus csapda kitörését megérezni egy szemvillanással a kisülés előtt.
- Szellemlény érintését megérezni - mágikus ismeretek nélkül.
- Íztelen, szagtalan ételméreg kiszúrása

<br />

---
### Módosító körülmények

- Gyorsan, nyomás alatt keresni: `-3`
- Zavaró körülmények: `[-1;-6]`
- Ha az észlelés aktív: `+3`
