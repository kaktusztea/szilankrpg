## 🔵 Idomítás

A képzettség állatok idomítását fogja magában. Az egyszerüség kedvéért univerzális tudás, nem bontjuk le állatcsoportokra - egy fantasy rendszerben ez túl speciális ismeret lenne.

### Domináns Tulajdonságok

Érzékenység, Intelligencia, Emlékezet

### Normál kiterjesztés

 [Lénylovas](../fortelyok.szabad/lenylovas.md) - hátas lény esetén.
 
<br />

---
### Biztos tudás, követelmények 📖

#### Novívius (3) 📖

🔒 Követelmény: Érzékenység `+0`

🌟 Hatás: 
- Mindig képes vagy egyszerű érzelmi kapcsolatot teremteni egy állattal, nem támad rád véletlenül, ha te nem fenyegeted.
- Alap parancsokat biztonságosan megtanítasz (pl. ül, állj, gyere ide).

---
#### Kismester (6) 📖

🔒 Követelmény: Érzékenység `+1`, Intelligencia `+0`

🌟 Hatás:
- Már komplexebb parancsokat tudsz betanítani (tárgy hozatása, őrzés, jelzés veszély esetén).
- Állataid hamarabb tanulnak tőled, mert ösztönösen érthetően adod át a jeleket.
- Egy ismeretlen állatnál is megérzed, hogyan kell közelíteni hozzá – ismeretlen kutya, ló vagy vadállat nem reagál rád ellenségesen, ha nem támadod.

---
#### Mester (9) 📖

🔒 Követelmény: Érzékenység `+1`, Intelligencia `+1`

🌟 Hatás:
- Olyan speciális parancsokat is betanítasz, mint védelmezés, őrszolgálat, vagy társ segítése harc közben.
- Állataid a hangulatodból és testbeszédedből is értik szándékaidat, sokszor szó nélkül reagálnak.
- Hosszabb kapcsolatban a jószág megjérzi a gondolataidat („most menekülni kéne”, „most támadj”).

---
#### Nagymester (12) 📖

🔒 Követelmény: Érzékenység `+2`, Intelligencia `+1`

🌟 Hatás:
- **Állat testvér:**  a társadul szegődött állattal folyamatos telepatikus kapcsolatban vagy, képes vagy csupán a gondolataival irányítani őt. Az állat nem köteles engedelmeskedni, ez pusztán kétoldalú kommunikáció, nem akaratirányítás.
- A gondolatok átadása mellett egymás érzelmi állapotát és annak változásait is képesek vagytok érzékelni, átélni.

---
#### Élő legenda (15) 📖

🔒 Követelmény: Érzékenység `+3`, Intelligencia `+2`

🌟 Hatás:
- **Állat testvér**: ideiglenesen egybeolvadtok asztrálian és mentálisan az állattal, egy egységet alkottok.
- Képes vagy érzékelni az állat érzékszerveivel is, és saját testeként is mozoghatsz vele, amennyiben az engedélyezi ezt számodra.
- Képes vagy az állattal bármekkora távolságból kommunikálni.

<br />

---
### Állat testvér

Magasabb szinteken már olyan magas fokú kapcsolat jön létre ember és állat között – lelki társsá válnak –, ami különleges telepátiát hoz létre közöttük. A kapcsolat olyan konkrét állatokra vonatkozik csak, akikkel a viselője legalább 1 éve szoros napi érintkezésben van és a köztük levő kapcsolat szeretetteljesnek mondható.

<br />

---
### Próbák 🎲

#### Könnyű (6) 🎲 

- Alap parancs betanítása („Ülj!”, „Fekszik!”, „Állj!”).
- Vad vagy félénk állat bizalmának első megnyerése.
- Kisállat (kutya, macska, lócsikó) kézből etetése, odahívása.

#### Átlagos (9) 🎲 

- Tárgyak hozatása, átvitele, visszahívás nagyobb távolságból.
- Lovak, öszvérek vagy igásállatok betörése szelídített szintre.
- Állat hozzászoktatása alapfelszerelésekhez (hám, szájkosár, nyeregtáska).

#### Nehéz (12) 🎲 

- Őrző, védő vagy harci parancs betanítása.
- Vadon élő, agresszívabb állat bizalmának kiépítése (pl. farkas, medve).
- Vadászat közbeni együttműködés: prédára terelés, jelzés.

#### Nagyon nehéz (15) 🎲 

- Állat irányítása veszélyhelyzetben (pl. roham közben nem fut el, hanem kitart).
- Több állat koordinált idomítása egyszerre.
- Exotikus, intelligensebb állatokhoz való alkalmazkodás. Pl. 0csány.

#### Rendkívül nehéz (18) 🎲 

- Telepatikus kapcsolat létrehozása (egyszerű parancs, érzés átadása).
- Harcban állatoddal egységes taktikai együttműködés (pl. oldalról támad, védi a sebezhető pontod).
- Egy vad, természetfeletti lény (pl. démontestbe zárt állat) szelídítése – csak átmenetileg.

#### Emberfeletti (21) 🎲 

- Teljes érzelmi és értelmi egybeolvadás a társállattal.
- Saját érzékeid kiterjesztése az övével: repülés, éjjellátás, szaglás is.
- Olyan kötelék létrehozása, amely egyszerre mágikus és lelki.

<br />

---
### Módosító körülmények

- Az állat intelligenciája: `[-3; +3]`
- Zavaró tényezők: zaj, villogó fények, harc: `[-1; -6]`
- Az állat meglevő idomítása: `[+1; +3]`
