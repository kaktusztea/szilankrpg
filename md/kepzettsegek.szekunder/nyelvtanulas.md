## 🔵 Nyelvtanulás

Próba speciálisan dobható: nem magára a beszédre, hanem kapcsolódó szituációkra.

Ez egy speciális képzettség, mert nem adott nyelvre veszed fel, hanem ez jelképezi az összes nyelv tanulását.

---
### Nyelvek fokai

Minden nyelv ismeretét `2` fokra osztjuk:

- `1: Alap`: Képes vagy egy közember szintjén beszélni a nyelvet. Ha nem anyanyelved, akcentussal beszéled.
- `2: Udvari`: Akcentus nélkül beszéled a nyelvet, az arosztokrácia szókincsével is rendelkezel, protokoláris kifejezéseket is ismersz.

⚡ Példa: "Gorviki - Udvari"

---
### Pontok

A **Nyelvtanulás** képzettség `4.szintjétől` kezdve minden szinten `3 pontot` kapsz, melyeket [Nyelvismeret](../fortelyok.kiemelt/nyelvismeret.md) fortély fokokra költhetsz. Az első `3 szint` az alapozást jelképezi, ahogy a `Szilánk` sok más területén. Ugyanez táblázatban:


```
Szint   Pont
  3       0
  4       3
  5       6
  6       9
  7      12
  8      15
  9      18
 10      21
 11      24
 12      27
 13      30
 14      33
 15      36
```

#### Példa ⚡

**Nyelvtanulás -** `5.szint` →`6 pont` jár

Pontok szétosztása Nyelvismeret fortély fokokra:
- Nyelvismeret - Közös (Udvari) (`1 pont`)  → speciális, mert a "**Közös nyelv: Alap**" foka ingyenes mindenkinek. Lásd lenn.
- Nyelvismeret - Ereni: Alap (`1 pont`)
- Nyelvismeret - Toroni (Udvari) (`2 pont`)
- Nyelvismeret - Asszisz (Udvari) (`2 pont`)

---
### Ingyenes nyelvismeret fortélyok

- Közös (Pyarroni) - `Alap`
- Saját nyelv - `Alap`

Minden karakter `1.TSz` során ingyen megkapja a fenti két nyelvet `Alap` szinten. Amennyiben a karakter anyanyelve a **Közös**, akkor csak azt kapja meg egyedüliként.

<br />

---
### Biztos tudás, követelmények 📖

#### Novívius (3) 📖

🔒 Követelmény: -

🌟 Hatás:
- Rendszerben kezded látni a nyelveket: felismered a közös szavakat, toldalékokat.
- Meg tudod mondani, hogy hallott szöveg „ismerős” vagy „idegen” családba tartozik-e.
- Lassú, de biztos tanulás — egyszerű mondatok, szavak bemagolása idegen nyelven.

---
#### Kismester (6) 📖

🔒 Követelmény: Emlékezet `+0`

🌟 Hatás:
- Gyorsabb tanulás: napi helyzetből, gesztusok és szavak alapján értesz meg idegen szavakat.
- Felismered egy szöveg nyelvcsaládját és nagyobb dialektuscsoportját.
- Rövid szólistákat, beszélgetéseket lassan, de biztosan fordítasz.

---
#### Mester (9) 📖

🔒 Követelmény: Emlékezet `+1`

🌟 Hatás:
- Nyelvtani mintázatok, szerkezetek felismerése: idegen nyelvet hallva képes vagy alapvető nyelvtani szabályait megsejteni.
- Képes vagy kódolt vagy töredezett nyelvi szövegből értelmes részeket kihámozni.
- Képes vagy eltérő nyelvek között közvetíteni: tolmácsolás szinte valós időben, kisebb hibákkal.

---
#### Nagymester (12) 📖

🔒 Követelmény:  Emlékezet `+2`

🌟 Hatás:
- Új nyelvet rövid idő alatt megtanulsz alapszinten (pl. hónapok helyett hetek).
- Megérted az archaikus vagy kihalt nyelvek szövegeinek jelentős részét.

---
#### Élő legenda (15) 📖

🔒 Követelmény: Emlékezet `+3`

🌟 Hatás:
- Új nyelvet hallva napok alatt elsajátítasz egy használható alapot.
- Szinte minden nyelv szándékát, érzelmi töltetét megragadod.

<br />

---
### Próbák 🎲

#### Könnyű (6) 🎲 

- Ismeretlen nyelvből felismerni néhány szót, köszönést, számot.
- A szöveg nyelvcsaládját, írásrendszerének alapját megállapítani.

#### Átlagos (9) 🎲 

- Egyszerű üzenet értelmezése kontextus alapján.
- Beszélgetés hangulatát, konfliktusát kihallani, noha nem értesz mindent.

#### Nehéz (12) 🎲 

- Rövid, idegen nyelvű szöveg nagy részének pontos megértése.
- Bonyolult beszélgetésből a lényegi információ kihámozása.
- Előtted sosem hallott idegen nyelv alapmondatait átültetni közös (p4ar) nyelvre.

#### Nagyon nehéz (15) 🎲 

- Archaikus / kihalt nyelv töredékeit megfejteni.
- Konkrét szándék, rejtett fenyegetés kiolvasása idegen beszélgetés mögül.

#### Rendkívül nehéz (18) 🎲 

- Soha nem hallott nyelven hosszabb szöveg nagy részét értelmezni, közben aktívan tolmácsolni.
- Több nyelv keverékét (pl. zsargon) megfejteni és összefésülni.
- Szakrális beszéd nyelvi szimbólumait átültetni közös beszédre.

#### Emberfeletti (21) 🎲 

- „Elfeledett, isteni nyelv” töredékének megértése.
- Azonnali tolmácsolás teljesen új nyelvről közösre.
- Nyelvi mintázatból előre megérezni a kulturális hátteret, társadalmi berendezkedést.

<br />

---
### Módosító körülmények

- Könyvtár: `+3`
- Tanító aktívan segít: `+3`
