## 🔵 Álcázás/álruha

Próba dobható. Alapesetben ellenpróbával megy, a másik fél [Észlelés](../kepzettsegek.primer.altalanos/eszleles.md) képzettséggel dob.

Az álcázás nagy előny, főleg ha vadásznak rád. Megfelelő maszk, smink, ruha, szerep felvétele - ezek elengedhetetlenek. Egy jó bajusz csodákat tehet, csak le ne essen a kritikus pillanatban.

Az Álcázás/álruha képzettséggel megváltoztathatod külsődet, tudásodtól függ, hogy mennyire és milyen hitelesen. A képzettség a fentieken kívül úgynevezett „szerepeket" ad a karakternek. Ezek lehetnek pl. „pap", „nemes", „paraszt", stb. Arra jók, hogy alapvető - nem etikett! - viselkedési sablonokat adnak, melyek segítségével például elhitetheti a karakter a szemlélőkkel, hogy ő tényleg pap. A szerepek megvalósítása magában foglalja a jellegzetes testtartások átvételét, mozgási jellegeket, viselkedési mintákat is. Ez nem konkrét színészet, inkább hosszasan begyakorolt gyakorlati tudás.

Természetesen a fenti, nevesített szerepeken felül mássá is átlényegülhesz - erről képzettségpróba dönt. Minél távolabbi a szerep a meglevő, ismert szerepeidtől, illetve alap személyiségedtől, külsődtől, annál nehezebb a próba. KM dönt.

### Szürke átlagember szerep

Beolvadni a helyi átlagos lakosok közé nagy előny - eltűnni az üldözők elől, nem kitűnni.

**Nehézség**: `9-15` között mozog jellemzően. Függ a tömeg nagyságától is.

<br />

### Domináns Tulajdonságok

Ügyesség, Intelligencia, Önuralom, Érzékenység

### Kapcsolódik

- [Százarcú](../fortelyok.altalanos/szazarcu.md) fortély
- [Kaméleon](../fortelyok.altalanos/kameleon.md) fortély

### Normál kiterjesztés

- [Kultúrkör](../fortelyok.kiemelt/kulturkor.md)

---
### Biztos tudás, követelmények 📖

#### Novícius (3) 📖

🔒 Követelmény: Ügyesség: `0`

🌟 Hatás: 
- `+1` szerep, ami passzol a személyiségéhez
- Tudsz bajuszt, kisebb szakállat ragasztani úgy, hogy jó eséllyel nem esik le
- Példa: Segéd a színházban

---
#### Kismester (6) 📖

🔒 Követelmény: Ügyesség:`+1`, Érzékenység:`+0`

🌟 Hatás: 
- `+1` szerep, ami passzol a személyiségéhez
- `+1` szerep, ami kicsit eltér a személyiségétől
- Már a bajusz/szakáll készítése sem okoz gondot
- A ragasztott elemek `1` napig tartanak biztosan
- Példa: Képzett szélhámos
- Tanulható: [Százarcú - 1.fok](../fortelyok.altalanos/szazarcu.md) (4.szinten)

---
#### Mester (9) 📖

🔒 Követelmény: Ügyesség:`+2`, Érzékenység:`+1`

🌟 Hatás:
- `+1` szerep, ami kicsit eltér a személyiségétől
- `+1` szerep,ami közepesen eltér a személyiségétől
- Alaposabban ismered az egyes izzadást gátló szereket, tartósabb ragasztókat. Összetételük ismeretében be tudod szerezni a hozzájuk való alapanyagokat. `1` perc alatt össze tudsz válogatni magadnak egy álcára valót az eléd kerülő rengeteg ruhából, kellékből (a felvétel persze már más tészta).
- Az álcád karbantartás nélkül akár 2-3 napot is kibír.
- Példa: beépülő fejvadász, orvgyilkos
- Tanulható: [Százarcú - 2.fok](../fortelyok.altalanos/szazarcu.md) (8.szinten)

---
#### Nagymester (12) 📖

🔒 Követelmény: Ügyesség:`+2`, Érzékenység:`+2`

🌟 Hatás: 
- `+1` szerep,ami közepesen eltér a személyiségétől
- `+1` szerep, ami nagyon eltér a személyiségétől
- Ha nincs megfelelő alapanyag a kencéidhez, akkor sem esel kétségbe, tudsz rögtönözni, ismersz helyettesítő anyagokat is. Rögtönzött felszerelést kevesebb, mint fél perc alatt össze tudsz válogatni.
- Az álcád karbantartás nélkül akár `1` hetet is kibír.
- Példa: „kaméleon” mestergyilkos

---
#### Élő legenda (15) 📖

🔒 Követelmény: Ügyesség:`+3`, Érzékenység:`+2`

🌟 Hatás:
- `+1` szerep, ami nagyon eltér a személyiségétől
- Az álcád szinte már művészeti alkotás. Karbantartást nem igényel, sminked mintha második bőröd lenne.
- Példa: Előbb a szakács fia volt, most épp a báróné!
- Élő álca: alkalmazója kellékek nélkül is képes átformálni vonásait. A hatás csak annyi lehet, amennyit maszkkészítő eszközökkel is el tudna érni. Például: pár perc alatt szakállat, bajszot növeszt, ráncokat varázsol az arcára, megváltozik szeme színe, stb.

<br />

---
### Próbák 🎲

#### Könnyű (6) 🎲 

- Olyan álbajuszt/szakállat ragasztani, ami nem esik le egész nap.

#### Átlagos (9) 🎲 

- Azonos nemű és felépítésű, +/-20 év korú személlyé átvedleni.

#### Nehéz (12) 🎲 

- 20 évnél nagyobb korkülönbséget hitelesen megjeleníteni.
- Más nemű, hasonló korú személlyé átvedleni.

#### Nagyon nehéz (15) 🎲 

- Más felépítésű személlyé átvedleni.

#### Rendkívül nehéz (18) 🎲 

- Más magasságú, nemű, teljesen más karakterű másik személlyé átváltozni.
- Más fajú (de hasonló testfelépítésű) lénnyé átalakulni.

#### Emberfeletti (21) 🎲 

- Egy kis cérnából és egy falevélből álcát készíteni.
- Más testfelépítésű lénnyé válni.

<br />

---
### Módosító körülmények

- Gyors átöltözés: körülménytől függ: `[-1; -6]`
- Szegényes felszerelés: `[-1; -6]`
