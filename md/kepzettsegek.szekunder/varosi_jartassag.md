## 🔵 Városi jártasság

Ez a képzettség a városi életbe való beilleszkedésről, az informális viszonyok olvasásáról, informális kapcsolatok építéséről szól.

Az alábbi területeket fedi le:
- pletykák, közbeszéd, közhangulat (ki mit gondol, mi terjed a kocsmákban),
- tudod, hol kell keresni a helyi alvilág embereit (zsiványokat, informátorokat, csempészeket),
- felismered a különböző társadalmi rétegek találkozópontjait (piac, ivó, színház, cirkusz, templom),
- megérzed, mi mozdul a színfalak mögött (korrupció, kihasználható helyzet, információáramlás).

Szereplőtipikus: **tolvaj, csavargó, szajha, kocsmai bajkeverő, alvilági futár, zsoldos** – vagy akár egy **nemes, aki mindig tudja, kit kell lefizetni.**

### Domináns Tulajdonságok

Emlékezet, Intelligencia

### Normál kiterjesztés

- [Helyismeret](../fortelyok.kiemelt/helyismeret.md): Az adott környék ismerete sokat segít, nélküle az általános tapasztalatok dominálnak inkább.
- [Kultúrkör](../fortelyok.kiemelt/kulturkor.md): Az adott kultúrkör ismerete 🔆képes pótolni 🔆 a Helyismeret hiányát. Ha ez megvan, de az nem, akkor sem jár a levonás.

### Erős kiterjesztés

- [Titkos szervezet](../fortelyok.szabad/titkos_szervezet.md): Egy adott titkos klán vagy szervezet belső működésének, szokásainak, hierarchiájának ismerete. Székhelyek, besúgók, informátorok fellelésének helyei.

### Szituációk

- [Ismerem azt a nevet? Mit tudhatok róla?](../szituaciok/ismerem_mit_tudhatok_rola.md)

### Speciális

Segít a [Helyismeret](../fortelyok.kiemelt/helyismeret.md) gyorsabb megszerzésében: sikeres dobás esetén 1 hét után megkapod a Helyismeret fortélyt az adott településre.

```
Célszám: 9 + város méret módosítója

-1: kisváros
 0: város
+2: nagyváros
```

<br />

---
### Biztos tudás, követelmények 📖

#### Novícius (3) 📖

🔒 Követelmény: -

🌟 Hatás:
- Felismered a város általános ritmusát: hol a piac, kik a kocsmák törzsvendégei.
- Tudod, kinél érdemes érdeklődni pletykáért.
- Kisebb helyi tolvajokkal, őrökkel megtalálod a kapcsolódási pontokat.

---
#### Kismester (6) 📖

🔒 Követelmény: Emlékezet `+0`

🌟 Hatás:
- Tudod, melyik rétegben kinél lehet információhoz jutni: matrózok, szajhák, őrök, koldusok.
- Könnyen találsz kapcsolatot szürke zónás alakokhoz (csempész, kocsmai verekedő, verőember).
- Pillanatok alatt felméred, melyek a város biztonságos, veszélyes körzetei.

---
#### Mester (9) 📖

🔒 Követelmény: Emlékezet `+1`

🌟 Hatás:
- A legtöbb alvilági vagy félhivatalos alak kapcsolatban áll veled.
- Meg tudod ítélni, kiben mennyire lehet bízni, és kinél mennyiért lehet „beszélni”.
- Jó eséllyel szerzel információt a politikai pletykákról, kik a „helyi nagykutyák”.

---
#### Nagymester (12) 📖

🔒 Követelmény: Emlékezet `+2`

🌟 Hatás:
- Minden társadalmi rétegben vannak informátoraid: koldustól a városi jegyzőig.
- Könnyedén manipulálod a pletykafolyamot – terjesztesz hírt vagy hamis infót.
- Hírneved miatt a városvezetés is számol veled (vagy tart tőled).

---
#### Élő legenda (15) 📖

🔒 Követelmény: Emlékezet `+2`

🌟 Hatás:

- Neved suttogja minden csapszék és alvilági zug.
- Idegen városban rövid idő alatt kapcsolatokat találsz, mintha otthon lennél.
- A hatalmasok is fülelnek, mit mondasz, mert tudják, hogy „a város maga beszél rajtad keresztül”.

<br />

---
### Próbák 🎲

Példa: keresek egy koldust, aki járatos a piac pletykáiban.

#### Könnyű (6) 🎲 

- Megtalálni a legnépszerűbb kocsmát.
- Hallomásból tudni a helyi színházi darabról.
- Pár órán belül koldusoktól megszerezni egy alap pletykát.

#### Átlagos (9) 🎲 

- Kideríteni, ki az adott városban a legfőbb orgazda.
- Felmérni, hova nem ajánlott bemerészkedni éjszaka.
- Egy lebujban egy matrózból/zsoldosból információkat kihúzni.

#### Nehéz (12) 🎲 

- Találni egy őrt, aki kenőpénzért cserébe szívesen segít.
- Ismerni egy titokban működő kocsmai bajvívó helyszínt.
- Politikai pletyka megszerzése elsőkézből.

#### Nagyon nehéz (15) 🎲 

- Eljutni egy alvilági tanácskozás helyszínére.
- Hamis pletykát elterjeszteni, amit a város többsége igaznak hisz (összetett próba)
- Titkos kapcsolatot találni egy céhvezetőhöz.

#### Rendkívül nehéz (18) 🎲 

- Titkos társaság szokásait kiismerni.
- Feltérképezni egy alvilági informátorhálózatot (összetett próba).
- Létező előljáró botrányát kideríteni a köznép szóbeszéde alapján.

#### Emberfeletti (21) 🎲 

- Olyan hírt kreálni, amit a város hivatalos történelmi eseményként kezel.
- Egy teljes város alvilági és pletykaáramlási rendszerét átlátni.
- Minden hatalmi pozíció szereplőjéről tudsz információt szerezni napok alatt.

<br />

---
### Módosító körülmények

- Szűkös határidő: `-3`
- Jó hírnév: `+3`
- Rossz hírnév, karma: `[-3;-6]`
