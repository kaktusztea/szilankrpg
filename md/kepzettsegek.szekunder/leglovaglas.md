## 🔵 Léglovaglás

Ritka szerencsés, aki ezt a képzettséget tanulhatja, mert Yn3v kevés levegőben meglovagolható teremtményeinek egyikét ülheti meg. `Pteropták, Wyvern-ek, Racklák` - hogy csak a közismertebbeket említsük.

Aki léglovaglást tanul, az képes megülni a fent említett repülő lényeket a képzettség szintjétől függő tehetséggel. A tudás univerzális, némi gyakorlással más fajú légi hátasokra is használható: a [Lénylovas](../fortelyok.szabad/lenylovas.md) Szabad Fortély többszöri felvételével.

### Domináns Tulajdonságok

Önuralom, Ügyesség, Gyorsaság

### Kapcsolódik

- [Léglovas harc](../fortelyok.harci/leglovas_harc.md) fortély
- [Vezető: Léglovaskapitány](../fortelyok.harci/vezeto_leglovaskapitany.md) fortély: csoportos légi hátas alakzat vezetése esetén bónuszt ad.

### Erős kiterjesztés

- [Lénylovas](../fortelyok.szabad/lenylovas.md) (1 faj felvétele kötelező, többször felvehető más fajú légi hátasokra)

### Állat testvér

Magasabb szinteken már olyan magas fokú kapcsolat jön létre ember és állat között – lelki társsá válnak –, ami különleges telepátiát hoz létre közöttük. A kapcsolat olyan konkrét állatokra vonatkozik csak, akikkel a viselője legalább 1 éve szoros napi érintkezésben van és a köztük levő kapcsolat szeretetteljesnek mondható.

<br />

---
### Biztos tudás, követelmények 📖

#### Novícius (3) 📖

🔒 Követelmény: Önuralom: `+0`

🌟 Hatás:
- Alacsonyan, egyenes röppályán tudod tartani a hátast.
- Iskolaköröket biztonsággal repülöd.
- **Példa**: Újonc léglovas

---
#### Kismester (6) 📖

🔒 Követelmény: Önuralom: `+0`

🌟 Hatás:
- Szélirány és légáram felismerése – képes vagy önállóan felszállni és leszállni.
- Hosszabb út is teljesíthető zavartalan időben.

---
#### Mester (9) 📖

🔒 Követelmény: Önuralom: `+0`

🌟 Hatás:
- Jó eséllyel kiszámítod az ellenfelek röppályáját.
- Fordulókat, zuhanásos manővereket végre tudsz hajtani. Mérsékelt sérülésekkel is irányban tartod a hátast.

---
#### Nagymester (12) 📖

🔒 Követelmény: Önuralom: `+0`

🌟 Hatás: [Állat testvér](#%A1llat-testv%C3%A9r): telepatikus összhang a társaddal, aki reagál a gondolataidra zuhanás, manőver vagy harc közben is.

---
#### Élő legenda (15) 📖

🔒 Követelmény: Önuralom: `+0`

🌟 Hatás: [Állat testvér](#%A1llat-testv%C3%A9r): asztrális-mentális egyesülés. Te és a lény egyetlen árnyék vagytok az égen, ösztönösen érzékelitek egymás mozdulatait és szándékait.

<br />

---
### Próbák 🎲

#### Könnyű (6) 🎲 

- Egyedül megtenni egy iskolakört.
- Egyenes emelkedés és sima ereszkedés.

#### Átlagos (9) 🎲 

- Gond nélkül fel és leszállni.
- Zavaró körülmények nélkül akár hosszabb utat is megtehetsz.

#### Nehéz (12) 🎲 

- Fordulózás, gyors irányváltások.
- Hátas sérült szárnnyal vagy fáradt hátassal.
- Légi közelharc folytatható.

#### Nagyon nehéz (15) 🎲 

- Tömegben harcolni (levegőben).
- Erősen sérült hátassal rossz időben navigálni. Egyensúlyból kibillent hátast „rendezni”.
- Harc és rossz idő együtt: villámló ég, szakadó eső.

#### Rendkívül nehéz (18) 🎲 

- Zuhanásból sérült hátast kihozni.
- Orkánban repülni

#### Emberfeletti (21) 🎲 

- Az évszázad viharában zuhanó hátasodat felhúzni, miközben ellenfeled nyakadat szorongatja.
- Telepatikus összhanggal ösztönszerűen végrehajtani bonyolult manővereket (siklás, kitérés, közös támadás).

<br />

---
### Célszám módosító körülmények

- Vad hátas: `[+1; +3]`
- Más fajú légi hátas esetén: [Lénylovas](../fortelyok.szabad/lenylovas.md) Szabad Fortély szükséges
- Időjárás:
    - Erős szél vagy felhőszaggatás: `+3`
    - Vihar, orkán: `+6`
    