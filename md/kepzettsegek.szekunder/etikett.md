## 🔵 Etikett

Próba dobható, sokszor [összetett próba](../030_06_01_kepzettsegproba.md#összetett-képzettségpróba-másodlagos-próbadobások) indokolt.

Hogy kell köszönteni a nemesi vendégeket, hogyan kell udvariasan hárítani egy meghívást, mi számít könnyed tréfának és mi halálos sértésnek? A képzettség elsősorban az udvari, nemesi környezetben való "viselkedést" fedi.

Természetesen nem mindegy, melyik kultúrkörben kell a társasági kihívásokat teljesíteni, de az alapismeret és a gyors tanulás segítségével hamar beépíthető más kultúrkörök ismerete is. Például egy "Etikett: `9.szint`" képzettséggel rendelkező py4rroni nemes pár nap alatt képes megtanulni a tor0ni udvari Etikett szabályait, mert már megvan a mentális "váz", amire csak fel kell "aggatnia" az új tudást. Ezt a [Kultúrkör](../fortelyok.kiemelt/kulturkor.md) Kiemelt Fortély rendszerén keresztül szimuláljuk.

### Domináns Tulajdonságok

Érzékenység, Intelligencia, Önuralom, Emlékezet

### Normál kiterjesztés

- [Kultúrkör](../fortelyok.kiemelt/kulturkor.md): Ha érintett az adott kultúrkör. Nélküle általános etikett szabályokra és megérzéseidre támaszkodsz csak (jár a `-3` levonás). Ha ismered, nincs gond.
- [Helyismeret](../fortelyok.kiemelt/helyismeret.md): a helyi celebritások, nemesi körökben forgó emberek ismerete

### Erős kiterjesztés

- [Tánc: speciális/belső stílus](../fortelyok.szabad/tanc_belso_stilus.md): "A vérnász során egyre több pengét kell elkerülni, a hetedik után hátulról is jöhet egy meglepetés."
- [Teaszertartás](../fortelyok.szabad/teaszertartas.md): Amely Kultúrköröket ismersz, azok teaszertartásait **Etikett** képzettséged szintjének megfelelően el is tudod végezni, illetve felismered az említett Kultúrkörökhöz tartozó teaszertartásokat.
- [Titkos szervezet](../fortelyok.szabad/titkos_szervezet.md):  "A véráldozat után két perc ima, utána indul minden fejvadász a küldetésre. Most nem szabad megszólalnom."

### Szituációk

- [Ismerem azt a nevet? Mit tudhatok róla?](../szituaciok/ismerem_mit_tudhatok_rola.md)

<br />

---
### Biztos tudás, követelmények 📖

#### Novícius (3) 📖

🔒 Követelmény:
- Érzékenység: `+0`

🌟 Hatás: Alapvető bejelentési társalgási formulák ismerete. Tudja, mikor hallgasson. **Példa**: Kezdő udvaronc

---
#### Kismester (6) 📖

🔒 Követelmény:
- Érzékenység: `+1`
- Intelligencia: `+0`

🌟 Hatás: Bevonulási, bejelentési, köszöntő és udvarlási formulák lexikális ismerete. **Példa**: Ifjú kardnemes, Hivatalnok.

---
#### Mester (9) 📖

🔒 Követelmény:
- Érzékenység: `+2`
- Intelligencia: `+1`

🌟 Hatás: Ismeri és érzi a nemesi társaság hangulatának változásait. **Példa**: Pallérozott nemes, apró hercegség udvarmestere.

---
#### Nagymester (12) 📖

🔒 Követelmény:
- Érzékenység: `+3`
- Intelligencia: `+2`

🌟 Hatás: Már nem csak a hangulat megváltozását, hanem a tömeg igényeit is érzékeli, így  jókor képes azt manipulálni. **Példa**: Tapasztalt bálozó, öreg róka. Udvari ceremóniamester.

---
#### Élő legenda (15) 📖

🔒 Követelmény:
- Érzékenység: `+4`
- Intelligencia: `+2`

🌟 Hatás: Hírneve egy olyan fegyver, ami miatt a legtöbb konfliktust nyerő helyzetből kezdheti.  **Példa**: Legendás szarkavaró. Rettegik, tisztelik... és gyűlölik.

<br />

---
### Próbák

#### Könnyű (6) 🎲 

Forma szerint bejelenteni a nemesi párt.

#### Átlagos (9) 🎲 

Forma szerint bejelenteni az ellenséges országból érkező követeket, pár mondatos bájcsevegést folytatni velük.

#### Nehéz (12) 🎲 

Saját kultúrán belül mindenkivel rangjához illő formulákkal, szófordulatokat kommunikálni a teljes könnyedség látszatával, véletlen sértések elkerülésével.

#### Nagyon nehéz (15) 🎲 

Idegen kultúrába csöppenve elkerülni a sértéseket. Nemesi bálon hárítani a szóbeli rejtett  támadásokat. Szándékos párbaj provokációt presztízsveszteség nélkül hárítani.

#### Rendkívül nehéz (18) 🎲 

Tor0ni vérnászt megnyerni. Több tor0ni dáma együttes támadását látszólag könnyedén hárítani.

#### Emberfeletti (21) 🎲 

Egy tor0ni nemesnek - kiről egy napja nyílt titok, hogy lebukott ereni ügynök -, túlélnie egy t0roni vérnászt és az egész nemesi bált, sőt még a párbajra hívást is.

<br />

---
### Módosító körülmények

- [Eszmélet: Bódultság Státusz](../082_statuszok.md#%EF%B8%8F-eszm%C3%A9let-1-b%C3%B3dults%C3%A1g) módosítói
- [Eszmélet: Kábultság Státusz](../082_statuszok.md#%EF%B8%8F-eszm%C3%A9let-2-k%C3%A1bults%C3%A1g) módosítói
