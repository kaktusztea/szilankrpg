## Tanácsok

Nyilván minden mesélő és parti más, de pár jótanács segíthet, hogy a `Szilánk` rendszerének használatakor könnyebben gördüljön a játék.

<br />

---
### "Nem svédasztal"

Ismerős a szituáció, mikor egy akadállyal szembesülve a játékos az alábbiakat mondja:

\- "Van xyz, zxy, stb... képzettségem, meg wqz fortélyom" - teszi mindezt a képzettségek szintje és a fortélyok foka nélkül.

Ekkor a játékos lustaságában rábízná a KM-re, hogy majd az **kiválogatja** a felsorakoztatott ismeretek közül, ami épp segíthet - akár egy svédasztalról. Ami különös, hogy az ismeret mértékét sem jelzi, mintha egy `3.szintű` lovaglás és egy `12.szintű` között semmilyen különbség nem lenne.

Mesélőként ekkor (vagy a játék elején) udvariasan tudassuk a játékosokkal, hogy egy adott szituációban **nevezzék meg** az általuk használni kívánt ismeretet ÉS annak mértékét (szintjét, fokát) is - ezzel jobban részt vállalva a játékban és kevésbé leterhelve a mesélőt.

<br />

---
### A karakterek nem gépek

A játékosok sokszor könnyen eltávolodnak karaktereiktől, azok nehézségeitől, egyfajta örökmozgó avatárként tekintenek rájuk.

Ilyenkor alkalmazhatsz több mesélői eszközt, például a kimerülés érzékeltetését. A harc, harc után, valós pihenés nélkül komolyan próbára teszi a kalandozókat is. Ha úgy érzed, vég nélküli darálás megy, kioszthatsz bizonyos időközönként random [Fáradság Pontokat (FP)](061_02_faradsag_pont.md), amelyek felgyűlése egy idő után már a harcértékekben is megmutatkozik.

<br />

---
### A KM nem szabálykönyv

Mese közben a szűk keresztmetszet mindig a KM - ő írja le a környezetet, ő személyesíti meg a [Nem Játékos Karaktereket](019_10_njk.md), ő szimulálja le a képzeletbeli világ eseményeit.

Ha nem jut eszedbe egy szabály, ne rakj még egy púpot szegény KM hátára, hogy tőle próbálod megtudni, inkább nézd meg a szabálykönyvben magad - ha lehetséges, készülj előre.
