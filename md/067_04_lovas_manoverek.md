## Lovas, léglovas manőverek

Egyedi húzások, amelyeket hátasodon tudsz végbevinni, meglepve ezzel ellenfeleidet.

---
### ⚜️ Hátas táncoltatása

Lovas végezheti.\
Hátasoddal vadul forgolódsz, amely ki-kirúg ide-oda, borzasztó nehéz közel kerülni hozzád. Mivel nincs `Ellenpróba` fázis, ezért **Nehézség** érték sincs.

- Nehézség: `-`
- Fázisok: `(M)egakasztás`
- Végbevitel követelménye: [Lovas_harc](fortelyok.harci/lovas_harc.md) - `2.fok`
- Hatás: 
  - Soron kívüli megelőző `(M)egakasztást` dobhatsz **minden** veled harcérintkezésben levő ellenfeled ellen.
  - Ha a támadás sikeres, az ellenfél elveszíti a támadást, de nem sebződik. Látható, hogy így sebezni nem tudsz, de a feléd irányuló támadásokat elháríthatod.
  - Távolsági Védő Értéked számításánál a [Szorzó - Mozgás módosítód](073_tavharc_ve_szorzo.md#szorz%C3%B3---mozg%C3%A1s-m%C3%B3dos%C3%ADt%C3%B3-c%C3%A9lpont) **Kiszámíthatatlan** (`6x`) lesz.

<br />

---
### ⚜️ Lovas áttörés

Megpróbálsz áttörni az ellenfél sorain, lendületét és hátasod erejét használva.

- Nehézség: `[4-8]`  (ellenfelek száma és fegyverzete függvénye)
- Fázisok: `(V)égrehajtás, (E)llenpróba`
- Követelménye: galopp vagy gyorsabb tempó
- Hatás: Az áttörési kísérlet sikeres esetén az ellenfelek szétszóródnak, és hátrányt szenvednek a következő körben.

<br />

---
### ⚜️ Lovas, léglovas akasztása

❗Nem a lovas, hanem a **védekező gyalogos**, szálfegyverrel végezheti!

❗Az alább leírtak a levegőből indított **Léglovas rohamra** is érvényesek.

Megveted lábad és szálfegyvered végét a földbe támasztod. A fegyver hegye a feléd haladó lovas felé mutat. Megelőző támadásodnál támadódat a "Lovas roham" / "Lovas támadás galoppból" és egyéb harci taktikákból adódó `VÉ` levonások természetesen sújtják, így extrém veszélyes egy ilyen pikába hátassal belefutni.

- Nehézség: `4`
- Fázisok: `(M)egakasztás, (E)llenpróba`
- Végbevitel követelménye:
  - szúró szálfegyver használata
  - Minimum [Fegyverméret - 1 pengés előny](065_01_harci_helyzetek.md#fegyverm%C3%A9ret---1-peng%C3%A9s-el%C5%91ny) helyzet fegyverhosszban a lovashoz képest
- Hatás: Sebző dobást teszel a lovasra mielőtt az lecsaphatna rád. A lovas elveszíti támadását és - döfésed eredményétől függően -  továbbrobog, megtorpan, esetleg kiesik a nyeregből ([Lovaglás](kepzettsegek.szekunder/lovaglas.md)/[Léglovaglás](kepzettsegek.szekunder/leglovaglas.md) képzettségpróba).

<br />

---
### ⚜️ Lóhátról lerántás

❗Nem a lovas, hanem **gyalogos ellenfele** végezheti!

Megpróbálod lerántani lovas ellenfeled a nyergéből.

- Nehézség: `[6-12]`  (hátas mozgása, lovas hova figyel)
- Fázisok: `(M)egakasztás, (V)égrehajtás, (E)llenpróba`
- Végbevitel követelménye: Csak közvetlen harcérintkezés alatt
- Hatás: Sikeres próbálkozás esetén a lovas a földre kerül.

Megjegyzés: A `(M)egakasztás` lépés csak akkor jön a lovastól, ha a látóterében vagy.

<br />

---
## Léglovas manőverek

Nem tartottuk fontosnak az ilyen részletes kidolgozást. Természetesen ha felmerül rá igény, a KM együttműködésével kitalálható, vagy alkalmazható ilyen Manőver is.

---

⚜️ [Nyitóoldal](start.md#6-harcrendszer-%EF%B8%8F)
